# Portfolio
Tälle sivulle on koottuna yliopistoaikaisia projekteja ja omia pieniä sivuprojekteja, joita on tullut tehtyä opintojen aikana. Lähes kaikki projekteista on tehty C#:lla.

## Yliopistoaikaisia projekteja
### Reflow
Aineopintojen projektityö kurssin tuotos, jossa tehtiin web-sovellus hyödyntämällä avointa dataa. Meidän neljän hengen tiimissä tehtiin ohjelma visualisoimaan pakolaisten muuttoliikennettä eri aikoina. Projektissa oli käytännössä kaikki koodareita. Projektin oma GitHub-sivu löytyy täältä: https://github.com/kajumito/reflow

### MusiqueNoir
Syventävän peliprojektin tuotos, joka tehtiin yhteistyössä musiikin laitoksen kanssa. Viiden hengen tiimimme teki Unityllä 2D-tasoloikkahiiviskelypeliä. Tämän projektin aikana olin apulaiskoodarina. Projektin GitHub-sivu löytyy täältä: https://github.com/kilimato/MusiqueNoir

### Mager Case
Pelinkehityshaaste-kurssin pienimuotoinen peliprojekti, jonka aiheena oli Demake. Ideana oli tehdä jossain määrin yksinkertaistettu versio jostakin genrestä tai pelistä, ja otin aiheeksi itselleni rakkaat bullet hellit. Samalla aloin käyttämään projektin tekemiseen siihen aikaan vähemmän tunnettua Godot Engineä. Projektin lähdekoodi ja tarkempi esittely löytyy kansiosta: PLACEHOLDER 

## Pieniä harrasteprojekteja
Koska minulla ei ole varsinaisesti mitään suuria projekteja, niin listaan tähän parit pienemmät tuotokset, joista olen tykännyt vuosien aikana.

### NES-konsolin ROM-tiedoston CHR-datan visualisointi
NES-konsolin pelien ROM-tiedoston kuvadata toimii 16 tavun ryppäissä, joita voidaan lukea suoraan kuvatiedostoksi. Tein pienen komentoriviohjelman, joka tulostaa minkä tahansa iNES-formaattia olevan NES-pelin ROM-tiedoston kuvana siten, että jokainen 16 tavun rypäs luetaan niin kuin se olisi NES-sprite. Lähdekoodi ja tarkempaa tietoa löytyy kansiosta: PLACEHOLDER

### Umineko visual novellin skriptin läpikäynti
Umineko no naku koro ni on japanilainen visual novel, jonka sisäinen skripti-tiedosto löytyi aikoinaan jostain GitHubin uumenista. Kyseinen tiedosto sisälsi koko pelin kaiken tekstin ja koodin sekä japaniksi, että englanniksi. Tein pienen ohjelman, joka käy läpi koko skripti-tiedoston, erottelee sen pelin kahdeksaan eri lukuun erotellen kaikki pelin tekstit erikseen japaniksi ja englanniksi, tai vaihtoehtoisesti yhdistää ne siististi luettavaan muotoon. Lähdekoodi ja tarkempaa tietoa löytyy kansiosta: PLACEHOLDER
